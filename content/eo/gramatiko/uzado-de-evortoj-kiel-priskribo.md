+++
tags             = ["E-vorto", "Lernado"]
categories       = ["Pensoj", "Rakontoj", "Gramatiko"]
title            = "Uzado de E-vortoj kiel priskribo"
date             = 2020-04-18T11:19:48-04:00
enableToc        = false
meta_image       = ""
+++

Freŝdate, mi komencis pli ofte rimarki iun uztipon de E-vortoj en variaj specoj
de komunikado, ĉu estu retfilmaj, ĉu estu tekstaj. La uzo ĉiam ŝajnis erara laŭ
mi. Do mi ĉiam estis surprizita kaj konfuza.

Unue mi difinu la fakvorton «E-vorto». Laŭ la [PMEG][], «vorton kun la finaĵo E
oni nomas E-vorto. E-vortoj montras manierojn, lokojn, tempojn, kvantojn k.s.»
(PMEG, versio 14, paĝo 51).

Do, kio estas tiu tipo de uzado de la E-vortoj kiujn mi ne tute komprenas. Jen,
mi precizigu kion mi volas diri per unu ekzemplo:

> Normale oni ne uzu pli ol unu difinilon antaŭ frazparto. Precipe grave
> estas, ke oni ne uzu *la* kune kun aliaj difiniloj.

Tiu ekstrakto, eltirita de [PMEG][] (versio 14, paĝo 93), onis povas disigi en
du partoj. La unua donas kuntekston, kaj mi volas direkti la atenton al la dua
parto kaj ĉefe la jena:

> Precipe grave estas, [...]

Oni povas reordigi la vortojn kiel la sekvanta:

> Precipe estas grave, [...]

ĉar la E-vorto «grave» povas esti aŭ antaŭ aŭ malantaŭ la vorto kiun ĝi
priskribas. Ĉi tie iu ajn lernanto povus voli skribi « Precipe estas
grava [...] » ĉar oni fidus la francan (aŭ la anglan, aŭ aliajn certe) tiel ke
oni normale uzu adjektivon por priskribi situaciojn. Ekzemple, france oni dirus:

> Plus précisément, il est important de ne pas utiliser [...]

Ĉi tie, la adjektivon «important» oni uzas. Ankaŭ, dum la tempo de mia lernado
de Esperanto, mi normale lernis uzi E-vortojn kiel vortfrazojn, ekzemple:
« bone », aŭ « certe ». Alimaniere, mi lernis diri « estas bona », « estas
certa » (je la fino de ĉi tiu artikolo, vi povos komprenis ke ĉi tiu uzo
eraras), ktp.

Sed, ĉiam nuntempe mi rimarkas uzojn de E-formoj de la vortoj ĉie. Plie, PMEG
estas ĝenerale akceptita kiel serioza referenco pri Esperanta gramatiko, do mi
ne povus kredi, ke PMEG eraru pri tiel fundamenta uzado de la lingvo.

Do mi pripensis kaj serĉis. Mi demandis ĉe `#esperanto` per la IRC-a retbabilejo
de Freenode.net kaj mi ne ricevis (sufiĉe) bonan respondon (aŭ mi simple ne
komprenis kion la homo diris al mi tie). Sekve, mi maldetale retumis kaj serĉis
tion per Google. Mi atingis rezultojn je https://esperanto.stackexchange.net,
sed ankoraŭ mi ne kontentiĝis. Finfine, mi vidis, je la paĝo 51 de la PMEG, la
subtitolon **E-vortoj kiel priskriboj**.  *Heŭreka!* Pliĝuste, jen mi klarigu
per citaĵo de la PMEG:

> Estas amuze labori. *Amuze* estas perverba priskribo de *labori*.

La PMEG diras, ke la vorto « amuze » priskribu la vorton « labori ». Jes,
E-vortojn uzas por priskribi verbojn aŭ agojn. Oni nur uzas A-vortojn por
priskribi aŭ O-vortojn, aŭ objektojn, kaj similajn. Tio estas grandega
diferenco kun aliaj lingvoj kiujn mi listigis supre. Esperanto estas la reĝo de
la regulaj lingvoj (eĉ se oni povus trovi iujn neregulaĵojn, ne gravas :D). Ĝi
minimumigas la neregulaĵojn tiel ke ĝi antaŭgardu ĝian regulecon.

Do, en la originala citaĵo:

> Normale oni ne uzu pli ol unu difinilon antaŭ frazparto. Precipe grave
> estas, ke oni ne uzu *la* kune kun aliaj difiniloj.

la vorto « grave » priskribas la ago « uzi *la* kune kun aliaj difiniloj. »
Sekvante la antaŭa regulo, oni skribas « estas grave ». Similare, oni normale
skribas:

> estas certe, ke [...]

kie la duan parton de la frazo la vorto *certe* priskribas, kontraŭe al

> mi estas certa, ke [...]

kie la vorto *certa* ĉi tie priskribas la vorton *mi*.

Do, mi esperas, ke iuj lernantoj trovu utilecon en ĉi tiu artikolo. Unu jaro
pasis ekde mi komencis lerni Esperanton, do oni povas vidi, ke oni ĉiam lernu eĉ
(kaj ĉefe) kiam oni jam pensas kompreni.

[PMEG]: https://bertilow.com/pmeg/

<!-- vim: set sts=2 ts=2 sw=2 tw=80 et :-->

